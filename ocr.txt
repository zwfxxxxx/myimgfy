《春夜宴从弟桃花园亭》/n李白/n夫天地者，万物之旅也;光阴者，百代之过客也。而/n浮生若梦，为欢几何？古人秉烛夜游，良有以也。况阳/n春召我以烟景，大块假我以文章。会桃花之芳园，序天伦/n之乐事。群季俊秀，皆为惠连;吾人咏歌，独惭康乐。幽/n赏未已，高淡转清。开琼筵以坐花，飞羽而醉月。不有/n佳咏，何伸雅怀？如诗不成，罚依金谷酒数。/n